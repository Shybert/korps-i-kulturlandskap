pageTitle: Korps i kulturlandskap
hero:
  slogan: Korps i kulturlandskap
  images:
    - /images/kveldsstemning-aanekre.jpg
    - /images/panorama-nyttarskonsert.JPG
    - /images/17-mai-2016.jpg
    - /images/venabu pink panther.jpg
    - /images/hml-17-mai.jpg
    - /images/utsikt-aanekre.jpg
    - /images/hml-panorama-venabu.jpg
    - /images/hml-mangfold.JPG
    - /images/dsc00746.jpg
    - /images/tveit-med-musikk.jpg
    - /images/musikklaget-foran-kirken.jpg
    - /images/korpset.jpg
    - /images/trim-og-spill.jpg
    - /images/alle-oppstilt.jpg
welcome:
  title: Regionstevne 11.- 13. juni 2021
  content: >-
    **Velkommen til Korps i Kulturlandskap**


    Hundorp Musikklag inviterer med dette til Regionstevne for voksenkorps 11.-13. juni 2021. Sist det ble arrangert korpsstevne i Sør-Fron var i 1974. Nå er det på tide det skjer igjen!


    Hundorp i Sør-Fron kommune er kjent for natur, kultur – og et korps med pågangsmot – derav «Korps i Kulturlandskap».


    Sentrum for stevnet vil være kirken vår, kjent som Gudbrandsdalsdomen – ferdig reist i 1792. Søndagen er arrangementet lagt til 1000-års stedet Dale-Gudbrands gard. Her var det i 1021 et avgjørende møte for kristningen av Norge mellom kong Olav Haraldsson og hersen Dale-Gudbrand. I tillegg skal vi hygge oss og konkurrere i kulturhuset vårt.


    Det blir **konserter** der det tenkes kan; i kirka, på gårdstun, ved matbutikkene, oppi bygda, nede ved «Laugen», på helt nye steder og på veldig gamle steder. Mer informasjon om de ulike konsertarenaene finner dere under fanen [Arenaer](/arenaer/).


    Sør-Fron kommune ligger midt i Gudbrandsdalen, der dalen breiser seg ut. Sør-Fron er kjent for vakkert kulturlandskapet. Her finnes ikke noe tydelig sentrum med gågate eller torg. Det er litt avstand mellom det som skal skje,  derfor oppfordrer vi hvert korps til å ha **egen buss**. En guid vil møte korpset og bli med i bussen, så alle finner fram til hvert møtepunkt.


    Hvert korps må selv bestille **overnatting**. Vi har fått gode avtaler med flere hoteller og campingplasser i området. Overnattingssteder finner dere under fanen [Overnatting](/overnatting/).


    Hundorp Musikklag er et meget sosialt korps, så vi inviterer i tillegg til alle korps i vår egen krets, korps fra andre kretser. Men flere enn 800 personer har vi ikke mulighet for å huse.
signUp:
  title: Påmelding og pris
  content: >-
    Påmelding til Regionstevner 2021 skjer via NMF Innlandet. Link til påmelding
    finner dere rett under denne informasjonen. 


    Teknisk arrangør er Hundorp Musikklag.


    Påmeldingen er bindende for korpset, frist 1. februar 2021.


    Vi ber om at stevneavgift kr 5000,- pr korps overføres til NMF innen 1. mars 2021. Detaljer om betaling kommer ved påmelding.


    *Skulle situasjonen med Covid-19 rundt påske være slik at stevnet ikke lar seg gjennomføre, vil vi sende informasjon til alle påmeldte korps. Stevnet vil i så fall, etter avtale med NMF Innlandet, utsettes til 2022. De korpsene som innen da har betalt påmeldingsavgift kan få overført dette til 2022.*


    Ved påmelding må hvert korps sende inn et omtrent antall deltagere. Endelig antall må vi ha innen 1. mai 2021. Vi vil sende ut skjema dere må fylle ut innen den tid.


    Deltageravgift pr person: 1200,-\

    Dette inkluderer inngang på fellesarrangement fredag kveld, festmiddag og fest lørdag kveld, medalje og program.
  link: http://example.com/
news:
  title: Nyheter
contact:
  title: Kontakt oss
hml:
  title: Om Hundorp Musikklag
  picture: /images/hundorpmusikklag.jpg
  text: >
    Hundorp Musikklag ble etablert i 1899 og har hatt kontinuerlig aktivitet med
    unntak av under 2. verdenskrig. Korpset har i dag ca. 30 medlemmer i alder
    19-90 år. Korpset er meget aktivt med minimum 2 egne arrangementer per år
    (Vår-/sommerkonsert, nyttårskonsert). Korpset har for vane å reise på stevne
    hvert år, både i egen region og utenfor.


    Korpsets dirigent er Liv Bjerke siden 2010. Hun har selv vært aktivt medlem siden tenårene. Liv mottok Sør-Fron kommunes kulturpris i 2018 for sitt arbeid blant annet for korpsmusikken i bygda.


    > «Vi skal spille variert, publikumsvennlig musikk som utfordrer oss litt. Det skal være plass til alle, og aktiviteten skal gi påfyll og energi.»

    >

    > _Liv Bjerke, dirigent_


    Hundorp Musikklag skal alltid være der for voksne som vil drive med musikk på amatørnivå!
